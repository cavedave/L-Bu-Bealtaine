

An Casán

Séamus de Bhilmot

************


NA PEARSANA

SEAN Ó MATHLUNA feirmeoir

MÁIRE Ó bhean chéile

MÍCHEAL Ó MATHÚNA an mac is oige (ar a choimeád)
TOMAS an mac is sine (atá ina
oifigeach in Arm an tSaorstáit )

SUÍOMH: Faoi tuath i gCiarraí. Timpeall 5.30 i.n., tráthnóna
i mí na Nollag 1922.

************


Tá Máire ma suí ar stól in aice na tine. Í timpeall deich mbliana is
daichead d'aois, í tanaí, ciúin agus a gruaig beagáinín liath. Blús dubh
agus sciorta ar an dath céanna uirtha. Naprún uirtha chomh maith.
Tá an tine ar an taobh clé (istigh) den stáitse. Ar thaobh amháin den
tine tá bord agus dhá chathaoir in aice leis. Tá clog ar an mbord. Ar
chúl an stáitse tá doras agus laiste air. Amuigh, ach nach féidir é a
fhescmt, tá casán ag teacht anuas án mbóthar, mar a bhfual geala, go
dtí an doras. Ar an taobh deas den stáitse tá doras seomra. Láimh leis
sin ach níos gaire do thosach an stáitse tá drisiúr ina sheasamh agus
cófra mar bhonn faoi.

MÁIRE Leathuair tar éis a cúig. Ní fheadar cad tá a choimeád
féin. Ar ndóigh, ba cheart dó a bheith ag baile le leathuair
a chloig. Ní maith liom é a bheith amuigh déanach. Ní
féidir liom fanacht socair. Tá uamhan istigh i mo chroí
mar chomh cinnte is atá Dia ann tháinig sé trasna ar na
Duilleánaigh ar an tsochraid agus má tháinig... Níl aon
smacht aige ar a chuid feirge.
Siúlann sí mórthimpeall. Cloistear fothram capaill is cairr
amuigh. Éisteann sí agus ritheann go dlí an doras.

MÁIRE Ó, seo anseo é sa deireadh. (Osclaíonn sí an doras.) An tusa
atá ansin, a Sheáin?
Tagann Seán Ó Mathúna isieach. Fear ard liath é, Suas le trí
fichid bliain d'aois. É tanaí agus dealramh neirbhíseach air. Tá
cúpla deoch ólla aige ach ní déarfaí go raibh sé ar meisce.
Tugann sé faoi deara an imná alá ar a bhean.

SEÁN Is ea. Cad é mar scéal é? Cad é an diabhal rud atá ortsa,
pé scéal é?

MÁIRE Cad a choimeád tú? Bhí iarrachtín d'imní ag teacht orm.

SEÁN Imní, an ea? An amhlaidh gur cheapais go raibh aon rud
bunoscionn liom? Ní raibh, geallaimse duit é sin. Ní


************


raibh, dar Dia, ná ní bheidh ach chomh beag. Caithfidh
mé Pollaí a scor. (Téann amach.) Fan socair, a Phollaí
Dar Dia, ní raibh. 

MÁIRE Tá rud éigin bunoscionn leis. Tá a fhios agam sin. Ní 
fheadar an amhlaidh gur bhuail sé le Muintir Dhuilleáin.
A' mbeidh síocháin againn choíche arís sa teach seo nó a' 
mbeidh ár Mícheál féin ag baile againn go deo? 
Tagann Seán isteach le húim an chapaill. 

SEÁN Bhuel - féach orm. 'Bhfuil aon rud bunoscionn liom? Níl 
— tá féith ionam fós, a Mháire, deirim leat é sin. 

MÁIRE Tá rud éigin ar t'aigne, 

SEÁN (De ghuth níos airde) Níl...a deirim... níl. Táim chomh 
maith d'fhear le héinne beo — sa pharóiste seo — pér
domhan é. Ach tabhair dom braoinín

Téann a bhean go dtí an cófra á sholáthar dó. Suíonn sé féin ar
chathaoir in aice an bhoird

SEÁN A Mháire, nílim chomh hóg agus a bhínn tar éis an tsaoil. 
Nílim, a Mháire.

MÁIRE Ní ag dul in oige atá éinne againn. Mhuis! 

SEÁN Féach, a' mbíonn tú choíche ag machnamh ar an talamh 
is ar an bhfeirm? 

MÁIRE Ní bhím. Bíonn a mhalairt de chúram orm.
SEÁN (Ag leanúint áir) Nach ait an rud é tar éis an tsaoil — rud 
míorúilteach is ea  é — a bheith ag obair ar an bhfód céanna
mar a raibh t'athair agus do sheanathair ag sclábhaíocht
romhat, mar ar dheineadar ísleán de gach ardán

MÁIRE Dá mbeadh duine ag obair go crua ní ar a leithéidí sin a
bheadh sé ag cuimhneamh.


SEÁN Ní fheadar, Brúnn smaointe den saghas sin isteach orm
go minic de m'ainneoin féin. Uaireanta, a Mháire, agus
mé ar an bportach ag ól braoinín tae, nó ag tarraingt
sheanphíopa thuas ansin ag Ard an Bhóthair agus boladh
an fhéir nuabhainte mórthimpeall orm, mothaím na
sprideanna a bheith ar Íud na háite. Á,a bhean, maidin
shamhraidh agus an ghrian ina meall órga sa spéir thoir,


************

ag féachaint dom ar an móinéar naoi n-acra úd in aice na
habhann agus é aibí, ullamh chun bainte, mothaím an
rud céanna.

Tugann a bhean deoch dó. Slogann sé siar é. Suíonn sí ar
chathaoir in aisce an bhoird.

SEÁN A Mháire, tá a fhios agam ná tuigeann tú mé. Níor
rugadh agus níor tógadh tusa mar a deineadh mise...
gan de shaol agam sa domhan seo ach an fheirm seo —
agus ní raibh ag déanamh tinnis do m'athair bocht ar
leaba a bháis ach ná féadfainn obair na feirme a
dhéanamh . ... agus anois i ndeireadh na dála...

MÁIRE Táimid gan éinne i gcabhair orainne. Tá an gearrcach
deireanach imithe ón nead — Mícheál bocht — agus é
amuigh ar a choimeád áit éigin ar na sléibhte. Ach
chuireas fios ar Thomás i mBaile Átha Cliath agus
tiocfaidh sé agus socróidh sé an scéal seo ach... a Sheáin,
tá buairt éigin ar t'aigne tar éis an lae. Tá, inis dom é —

SEÁN Níl, a bhean. Níl ach —

MÁIRE Ach — cad é — a Sheáin?

SEÁN Níl, a Mháire ... ach dar Dia! tá fonn maraithe orm anois.

MÁIRE Cad tá ort, a Sheáin? Ar son Dé, inis dom é.

SEÁN (De ghuth garbh crua) Mo mhac féin dá dtagadh sé idir mé
agus an casán sin anois leagfainn gan trua gan taise fuar
marbh ar an iarta ansin os comhair mo shúl é.

MÁIRE Ciúnaigh tú féin, suigh síos.

SEÁN Ní shuífead . .. deineadh taibhreamh ait dom aréir — bhíos
ag taibhreamh ar m'athair agus ar mo mháthair — gura
bog a leapacha sna flaithis anocht. .. Ní thiocfaidh aon
mhaitheas as. Cheapas gur tháiúig m athair bocht an
doras isteach agus gur thóg sé leis an seanghunna sin a
bhíodh ar crochadh ar an mballa. Bhí sé chomh bán lena
léine. Dhein mo mháthair iarracht ar é a stopadh ach
níor éirigh léi. Ansin bhí sí ag gol — dhúisíos ansin agus
cúiríní allais le m'éadan. 'Titfidh rud éigin uafásach
amach.


************

MÁIRE Ní thitfidh ..... Ná bac tharat na taibhsí sin.
SEÁN Bodaigh, báillí agus clanna báillí — ní féidir le fear. Cur suas
leo agus ní mó ná sin is féidir le Mathúnach; ach - (De
ghuth íseal) — cad é an mhaith é gan chabhair, gan
chúnamh. Á! Dia leis na laethanta nuair a bhí a ghunna
féin ag gach duine —

MAIRE. A Sheáin! An casán atá ag goilliúint ar t'áigne arís.
Caith chucu é agus nára maith an mhaise dóibh é. Ach
fan go mbeidh na cúirteanna arís ann.


SEÁN Cúirteanna, an ea! Ní raibh Mathúnach riamh cleachtach
ar chúirt agus níl duine acú a cuimhneamh ar thosú
anois. Cúirt dlí do bhodaigh a raibh sé d'éadan acu dul
go dtí sochraid Thaidhg Fhínín agus a dhein iarracht ar
mé a bhualadh ann! ... ach, m'fhocal duit gur thugas a
ndóthain dóibh. “Glan lear as an tslí,” arsa duine acu nuair
a chuaigh an dá charr in achrann agus sinn ag teacht
amach ar an macha. Thugas an fhuip díreach trasna an
mhuiníl dó Thángthas eadrainn. De ghuth íseal dúirt
duine acu go bhfaighidís sásamh fós ... Sásamh! Dar
Dia! Táimse ró-oilte sa chluiche sin. Is féidir liom mé féin
a chosaint chomh maith le héinne.

MÁIRE Ach, a Sheáin, ní féidir leat. .. Tá an t-achrann seo do do
mharú agus ní taise domsa é. Tá na héadaí ag tium anuus
dem' chnámha. Néal codlata ní thagann ar mo shúilse
agus t'iníon bhocht Brídín thall i Sasana — an leanbh bocht
i measc na strainséirí — cuirfidh sé deireadh léi sin.

SEÁN Níl leigheas again air, a Mháire. Ná cáin mise. Cáin an
t-athair agus an mháthair a bhí agam. Cáin an chumhacht
a thug an radharc dom chun na ba a fheiscint as teacht
abhaile maidin dhrúchúnhar shamhraidh, agus na cluisa
do a bheith ag éisteacht leo agus iad ag iníor go breá, bog,
réidh, oíche fhómhair i bpánceanna ciúine. Cain an
chumhacht sin. Ná cáin mise. Fág i m'aonar ar to bhóthar
féin mé in ainim Dé... Braoinín eile, a Mháire.

Téamh sí suas chun an seomra chun é a fháil dó.


*********

SEÁN (Ag caint leis féin) “Thuas ar ghallán an gheata a fuaireas
é... gunna tarraingthe air...

Tagann a bhean agus tugann an deoch dó.

MÁIRE Sco duit, a Sheáin, agus bíodh foighne agat.

SEÁN Dar Muire, ní bhfaighid aon chasán uaimse ach thar mo
chorp fuar marbh. Ní raibh Mathúnach lagmhisniúil
riamh, ná ní raibh bothán póilíní ar a fheirm ach chomh
beag. Ní stopfaidh éinne mé. Bean ná clann, is cuma.

MÁIRE Cad a dhéanfair, a Sheáin?

SEÁN Cada dhéanfad, an ea? (Go mall) A Dhia na bhFlaitheas,
mo mhallacht oraibh agus ar bhur mbailiú gunnaí a
fhágann duine gan slí a chosanta féin. Ach .. . ach
chuireas fios ar mo mhac agus tiocfaidh sé.

MÁIRE Cé hé ....? Mícheál, an ea?

SEÁN Cé eile? An amhlaidh go mbeinn ag glaoch ar strainséirí
ag gabháil an bhóthair. Ar ndóigh, ba chóir gur anseo a
bheadh sé gualainn ar ghualainn lena athair féin ach níor
fhéad sé fanacht leis na spídeoirí. Cheapadar gur mar sin
a lagófaí mé. A bhean .... mothaím Sprid ait, aerach ionam
anocht — sprid an Land League — agus tiocfaidh Mícheál.
Tiocfaidh sé i gcabhair ar a athair. Tiocfaidh ...
Buailtear cnag ar an doras agus tagann Mícheál Ó Mathúna, a
mhac, isteach. É feistithe mar a bheadh duine den I.R.A., agus
piostal ar a chrios aige. Pógann a mháthair é. Le linn oscailt
an dorais, cloistear dordán leoraí. Féachann Mícheál siar thar
a ghualainn.

MÁIRE Fáilte romhat, a mhic, go dtí do theach féin arís.

SEÁN Áit ar cheart dó a bheith gan beann ar éinne.

MÁIRE Conas taoi, a Mhíchíl? Féachann tú tuirseach traochta.

MÍCHEÁL Tá beagáinín tuirse orm. Tá turas fada siúlta agam.
Thiar i mBaile an tSléibhe is ea a fuaireas do
theachtaireacht, a Dhaid.

SEÁN Agus thángais?

MÍCHEÁL Cad ina thaobh ná tiocfainn? Dá mbeadh an paróiste
dubh le harm an tSaorstáit thiocfainn agus, dála an scéil, tá

*********

siad mórthimpeall, Éist leis an leoraí sin. Nil sé i bhfad
uainn, Éist! Tá sé ap bolaíocht timpe all faoi mar a bheadh
sé ar strae, Ó, is ea, cuireann an leoraí i gcuimhne dom é.
Tá Tomás seo againne in arm an tSaorstáit,

MÁIRE Cad é! Agus níl coicís ann ó scríobhas chuige ag iarraidh
air teacht abhaile. (Chíonn an mháthair an piostal ar a chrios.)
Cad é sin ar do chrios agat? Cuir uait é. Cuir uait é,
Cuireann Mícheál in aice an bhoird é agus féachann a athair go
géar air.

SEÁN 'Bhfuil sé lódáilte?

MÍCHEÁL Tá.

MÁIRE Gheobhad rud éigin le hithe duit. Suigh síos. Ní fada a
bhead anois.

Téann sí suas chun an tseomra.

MÍCHEáL Bhuel, a Dhaid, cad tá ort?

SEÁN An seanscéal, a mhic. Tá na Duilleánaigh ar mo thóir agus
táid láidir, agus táimse ag dul in aois. Caithfead an casán
a thabhairt suas dóibh agus má dhéanaim... Ní
mhairfead i bhfad. Bhrisfeadh sé mo chroí .. . agus ar
ndóigh caithfead. Níl de shlí chosanta agam ach píce.

MÍCHEÁL Táimse ann, a Dhaid.

SEÁN Tá a fhios agam, a mhic, ach ní féidir leat fanacht agus bead
i m'aonar arís ó lá go lá ag éisteacht lena gcuid achasán, agus
mé gan chabhair gan chúnamh sa saol seo, agus do
mháthair ag tathant orm gach lá é a thabhairt suas dóibh le
grá an réitigh. Ní thuigeann sí an scéal. Ó, is uafásach an
rud móráil na Mathúnach .... ach bhí an mhóráil faoi mo
chosa agus bhíos chun é a thabhairt dóibh go dtí inniu.

MÍCHFÁL Cad a thit amach inniu?

SEÁN Tá an bhoige imithe díom; orlach ní bhfaighidh siad anois.
Mhaslaíodar mé os comhair an phobail ar shochraid
Thaidhg Fhínín. Bhagraíodar orm agus...

Téann suas chun an tseomra mar a bhfuil a bhean.

MÍCHEÁL Fuil, fuil arís... Doirteadh agus díoltas fola. A'
mbeidh a mhalairt choíche againn sa tír seo? 


*********
SÉAN (Tagann anuas as an seomra agus blúire páipéir ina láimh.)
Féach air sin... Thuas ar bharr ghallán an gheata is ea
a fuaireas é. Léigh é.

Léann Mícheál é.

SÉAN Tá siad ag éirí simplí ina gceann. An gceapann siad gur
rud suarach gan sprid gan mheanma mé? An obair sin a
stopadh — sin é mo ghnó díotsa.

Cloistear dordán an leoraí arís. Cuireann, Mícheál cluas air
féin.

MÍCHEÁL Tá an leoraí sin ag druidim linn.

SEÁN Ná bac an leoraí. Bíonn siad ag bolaíocht mórthimpeall go
minic. Tiocfaidh na Duilleánaigh anocht tar éis
choimheascar an lae inniu. Síleann siad go bhfuilimse i
m'aonar. Tuigeann tusa níos fearr ná mar a thuigimse
conas é seo a chosc. Ná tabhair le rá dóibh gur ghéill
tathair. Mharódh sé é.

Cromann Mícheál a cheann ar a bhosa.

SEÁN A mhic, a' gcloiseann tú mé? Tá an tslí agat istigh sa teach
seo agus níl sé i bhfad uait.

Ní thógann. Mícheál aon cheann de.

SEÁN A Mhíchíl, a' léifead arís duit é? A' dtuigeann tú cad is ciall
leis?

MÍCHEÁL (Go híseal) Tuigim, a Dhaid. Glac go réidh an scéal.
Táim ag machnamh.

SEÁN Ag machnamh, an ea? Ní chuige sin a chuireas fios ort go
dtí an teach seo. Ní Mathúnach thú mara ndéanann tú é
seo a chosc.
Cloistear an dordán níos gaire fós. Ardaíonn Mícheál a cheann.

MÍCHEÁL Mallacht ar an leoraí sin! Ná himeodh sé leis féin.
Táim mar a bheadh giorria a bheadh ar fán ar na
portaigh gan sos, gan suaimhneas. Ná bí ag tathant orm.
Ná cloiseann tú an leoraí sin? Cá bhfios duit ach...

SEÁN Cad é an sórt clainne a d'oileas in aon chor? Mac liom san
arm agus duine eile ná corródh é féin chun...

Léimeann Mícheál faoi mar a bheadh sé chun a rá go ndéanfadh


*********

sé rud ar a athair, ach stobann nuair a chíonn sé aghaidh
thruamhéalach a mháthar agus í ag teacht ón seomra.

MÁIRE (Go bog) A Mhíchíl.

MÍCHEÁL A mháthair.

SEÁN I m'aonar arís — mar a bhíos i gcónaí . .. strainséir im'
theach féin ag seasamh an fhóid liom féin ...
Cloistear bó ag casachtaigh amuigh.
MÁIRE Buail amach agus féach Bricí. Tá sí ag casachtaigh ar
feadh an tráthnóna. Tá rud éigin bunoscionn léi. Déan,
a Sheáin, iarraim ort é.

Tógamn, sé anuas am laindéar, lasann é agus sánn isteach ina
láimh é.

MÁIRE Cúpla nóiméad, a Sheáin.

SEÁN (Go garbh) Déanfad, ach a Mhíchíl, nuair a fhillfead bíodh

do fhreagra agat dom agus ní iarrfad ach go mba
fhreagra mar ba dhual do Mhathúnaigh é.

Téann sé amach. Le linn oscailt an dorais, cloistear dordán
leoraí. Ardaíonn Mícheál a cheann agus féachann amach, go
faiteach.

MÍCHEÁL Cad a dhéanfad, a mháthair? Cá dteithfead ón
ainsprid díoltais seo? Cheapas go mbeadh sos síochána
anseo agam.

MÁIRE Ní anseo a gheobhair sin, a mhic.

MÍCHEÁL Táim tuirseach ar fad den obair seo. In am marbh na
hoíche nach uafásach é a bheith id' dhúiseacht, agus a
bheith ag éisteacht le sranntanaigh na mbuachaillí sínte in
aice leat a fhad is a bhíonn do smaointe féin ag brú isteach
ort de h'ainneoin — cuid acu go brónach, cuid acu go
haoibhinn, ach iad go léir measctha trína chéile, agus ó
chuala go raibh Tomás san anm, ní thiteann néal codhlata
ar mo shúile in aon chor ach mé ag samhlú doim fein lá
éigin go mbead i luíochán agus go dtiocfaidh sé sin an
treo... . agus go n-aithneoidh sé mé agus go n-oscláidh sé
a shúile agus go dtiocfaidh ionadh agus alltacht iontu ach
sara mbeidh sé d'uain aige focal a rá titfidh sé fuar marbh

*********
*********

os comhair mo dhá shúl... ach caithfeadsa leanúint den
troid... Cabhród le m'athair...

MÁIRE Ní dhéanfair más mé féin a chaithfidh tú a stopadh.

MÍCHEÁL Aon áit ina gcuirfeá do lámh lasmuigh d'éadach na
leapa, bhuailfeadh sí le gunna... A Dhia! ná cuirfeadh
sé sin duine as a mheabhair? Agus ansin gan a bheith
ábalta an machnamh seo a chosc... Is uafásach é.

MÁIRE Is rómhaith is eol dom é.

Cloistear fuaim piléir amuigh tamaillín ón teach. Ritheann
Seán Ó Mathúna isteach agus é an-mhór trína chéile.
Tarraingíonn Máire Mícheál i dtreo dhoras an tseomra.

MÁIRE Ó, a Dhia! Cad é sin?

SEÁN Seo chugainn sa deireadh iad... bhí a fhios agam go
dtiocfaidís anocht. Sin é mo thaibhreamh tagtha i gcrích
... bhíos cinnte go dtabharfaidís fúm anocht. Anois, a
mhic, chíonn tú cad tá t'athair a fhulaingt. Díríodh an
piléar sin fúmsa ach theip air.

Cuaireann sé cluas air féin. Bogann sé ar fud na cistine go mear.

SEÁN A mhic, táid ar mo thóir ... a' gcloiseann tú iad? Táid ag
geata an bhóthair, táim i dteannta mar a bheadh luch.

(Féachann sé ar Mhícheál.)

MÁIRE A Sheáin, ná bac le Mícheál.

SEÁN A mhic, táim i dteannta a deirim ...

Chíonn sé an piostal. Léimeann sé chuige agus tógann é.
Ratheann. Mícheál faoima dhéan.

SEÁN Druid siar, a mhic. In ainm Dé, druid siar! Tá sprid ait
ionam anocht. Mharóinn mo mhac féin anois, druid siar!
Tarrangíonn Máire Mícheál chuaci féin. Tugann Seán a aghaidh
ar an doras. Cloistear coiscéimeanna lasmuigh. Láimhsíonn sé an
piostal ag iarraidh a fhoghlaim conas é a úsáid.

SEÁN Á, há! tá sé agam. Bhíos oilte orthu seo lá dem' shaol.
Tagaigí anois. Tá Seán Ó Mathúna ullamh, réidh in
bhur gcomhair.
Druideann sé i leataobh ach bíonn a aghaidh ar an doras lena
linn sin.

*********

Táim ag fanacht libh. Tá an tscansprid ionam anocht,
Cloistear mar a bheadh duine ag útamáil móúrthimpeal amuigh

SEAN Tagaigí. Anois chífimid cé a gheobhaidh ag Casán,
Gheobhaidh sibh é agus fáilte ach caithfidh sibh troid ar a
shon.

Cloistear coiscéimeanna lasmuigh den doras
SEÁN, Brostaígí, Táim réidh romhaibh.
Ardaíonn sé an gunna. Cuirtear lámh ar an laiste. Tá an doras
á oscailt. Léimeann Micheál i dtreo a athar agus béiceann sé.

MÍCHEÁL As Ucht. Dé stad!

Déanan sé iarracht ar an ngunna a ardú suas ach teispeann air
Scaoileann seán pileár. Titean duine an doras isteach
Ritheann Seán amach ag béicíl


SEÁN Tagaigí anois, Tá duine agaibh leagtha, pé scéal é.
Aithníonn an mháihair a mac, Tomás. Ritheann sí chuige agus
le cabhair Mhichíl, ardaíonn, sí ar an, bhformna atá taobh leis an
tine é. Is féidir cuid d'éide, saighdiúra a fheiscint air, Éiríonn
Tomás anair beagáinín agus deir sé go lag, 'Ó, a... mháth —
air,” agus titeann, sé marbh.
Seáin isteach, agus an gunna ina ghlac aige.

SEÁN Anois chífimid cé aige a mbeidh an casán --

Aithníonn sé a mhac Croitheann sé ó bhonn go baithis agus:
titeann an gunna or am talamh. Titean sé féin ...agus casán
... casán fola lena éadan!

BRAT
**********



